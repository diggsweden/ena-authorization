This repository is used for collaboration about national digital infrastructure for authorization in Sweden <br />`no-code` `lang SE`

# Arbetsgrupp för Ena, byggblock Auktorisation
Denna samarbetsyta används för lagring och produktion av idéer och arbetsdokument från arbetsgruppen *Byggblock auktorisation* inom Ena. 

**Ena är Sveriges digitala infrastruktur** som siktar på att etablera en förvaltningsgemensam digital infrastruktur för att information ska kunna utbytas på ett säkert och effektivt sätt. Ett *byggblock* är ett samlingsnamn för ett antal ”delar” som kan vara tekniska förmågor, tjänster, standardiserade modeller, ramverk och mönster. De ska lösa gemensamma infrastrukturella utmaningar inom ett fokusområde, som i detta sammanhang handlar om  identitets- och behörighetshantering vid digital samverkan över organisationsgränser. 

:link: [Mer information om Ena](https://www.digg.se/ledning-och-samordning/ena---sveriges-digitala-infrastruktur)  

# Infrastruktur för identitets- och behörighetshantering vid digital samverkan över organisationsgränser
Arbetsgruppens mål är etablering av en förvaltningsövergripande infrastruktur är att stödja digital samverkan över organisationsgränser. Denna infrastruktur ska stödja säker identifiering och förmedling av tillförlitliga behörighetsintyg för åtkomstbeslut, både för användare (människa) och systemanvändare (maskin) inom det svenska värdenätverk av samhällsaktörer som i samverkan producerar komplexa välfärdstjänster.

- [Introduktion](/introduktion) &ndash; En nationell infrastruktur för identitet- och behörighetshantering
- [Tillitsstruktur](/tillitsstruktur)
- [Federationsinfrastruktur](/federationsinfrastruktur)
- [Digital samverkan](/digitalsamverkan) (Nyttjande av infrastrukturen)

# Arbetssätt
Det material som finns här i denna GitHub-repo är att betrakta som arbetsdokument, som produceras under tidiga faser (idé och koncept), snarare än färdiga specifikationer för implementering. Arbetsgruppen har ambition att göra materialet lättillgänglig och skapa transparens för att kunna få feedback och förslag. Alla bidrag och inspel välkomnas. 

Så här hanteras vi inkomna frågor:
1. Ett första utkast tas fram.
2. Öppna frågor läggs upp i GitHub Issues.
3. Möte med arbetsgrupp för genomgång av upplägg, bakgrund, behovsbild och avgränsningar.
4. Återkoppling till avsändare.
5. Arbete med prioriterade frågor i en egen gren (branch). Kontakt med avsändaren beaktas efter behov.
6. Möte med arbetsgrupp för genomgång av resultat/slutsatser.
7. Återkoppling till avsändare.

Steg 5-7 kan upprepas i en iterativ arbetsprocess för ombearbetning och utveckling.

Sammanställning av resultat dokumenteras i mapparna här på GitHub.

# Kontakt
För att komma i kontakt med arbetsgruppen, skicka ett meddelande till e-legitimation@digg.se 
