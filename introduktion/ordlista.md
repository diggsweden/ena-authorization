<p><img align="right" src="../images/Ena-logo.png" width="25%" Height="25%"></img></p>
<p>&nbsp;</p>

:arrow_backward: [Tillbaka](README.md)

<sup>Senaste uppdatering: 27 augusti 2024</sup>

---------

# Termer och begrepp 
Definitionerna nedan är specifikt anpassade för att förklara användningen av termer och begrepp inom området identitets- och behörighetshantering med fokus på Sveriges digitala infrastruktur (ENA).

| Term  | Beskrivning | Kommentar |
| :------------- | :------------- | :------------- |
| <a name="anvandare"></a> användare | En människa som interagerar med en digital tjänst via dess grafiska eller fysiska användargränssnitt. En användare kan företräda sig själv eller någon annan fysisk eller juridisk person. | Se även *[systemanvändare](#system)*. |
| <a name="anvandarorganisation"></a> användarorganisation | Aktör som ansvarar för identitets- och behörighetsinformation om sina *[användare](#anvandare)* och *[systemanvändare](#system)*. Uppgifterna verifieras på begäran från en *förlitande part* och förmedlas genom ett signerat intyg. |   | 
| <a name="anvisningstjanst"></a> anvisningstjänst | Ingår vanligtvis som funktion i en digital tjänst hos förlitande part och stödjer *[användaren](#anvandare)* i valet av intygstjänst. |   |
| <a name="attribut"></a> attribut | Identitets- och behörighetsgrundande information om en *[användare](#anvandare)* eller en *[systemanvändare](#system)* enligt en förutbestämd struktur, format och uppsättning regler. |   |
| <a name="attributkalla"></a> attributkälla | En katalog eller ett register som innehåller identitets- och/eller behörighetsgrundande information. Den används bland annat vid identitets- och behörighetskontroll, utfärdande av intyg, med mera. |   |
| <a name="attributprofil"></a> attributprofil | En samling av *[attribut](#attribut)* för att specificera identitets- och/eller behörighetsgrundande information i ett specifikt sammanhang. |    |
| auktorisation | Se *[åtkomstbeslut](#auktorisation)*. | Engelska: *authorisation* |
| auktorisationstjänst | Se *[åtkomstintygstjänst](#auktorisationserver)*. | Engelska: *authorisation server* |
| <a name="autentisering"></a> autentisering | En process för identifiering och validering av *[identitet](#identitet)* för en *[användare](#anvandare)* eller en *[systemanvändare](#system)*. | Engelska: *authentication* |
| <a name="autentiseringstjanst"></a> autentiseringstjänst | En infrastrukturkomponent som används för att fastställa ett subjekts *[identitet](#identitet)* (*[användare](#anvandare)* eller *[systemanvändare](#system)*) vid åtkomst till en digital tjänst. |   | 
| <a name="claims"></a> claims | I engelsk litteratur används *Claims* som ett begrepp för attributlista eller bärare av *[attribut](#attribut)*. |   | 
| <a name="elegitimation"></a> e-legitimation | En id-handling som kan användas för elektronisk legitimering av en *[användares](#anvandare)* *[identitet](#identitet)*. | Se även *[Svensk e-legitimation](#svenskelegitimation)*. |
| <a name="elegitimering"></a> e-legitimering | En process när innehavaren av en *[e-legitimation](#elegitimation)* styrker sin *[identitet](#identitet)* genom att använda den vid en *[identitetskontroll](#identitetskontroll)*. E-legitimering är en form av autentisering. |   |
| <a name="etjanst"></a> e-tjänst | En digital tjänst som tillhandahålls med ett grafiskt användargränssnitt. E-tjänster kan vara utformade för både individer och organisationer och omfattar ett brett spektrum av funktioner, från enkla webbformulär till avancerade interaktiva tjänster. E-tjänster kan delas in i offentliga e-tjänster (till exempel deklarera skatt, ansöka om bygglov eller boka läkartid) och kommersiella e-tjänster (till exempel internetbank, e-handel, bok-, film- och musiktjänster). |   |
| <a name="etjanstelegitimation"></a> e-tjänstelegitimation | En typ av *[e-legitimation](#elegitimation)* som är personlig, men anskaffas av arbetsgivaren för att knyta *[användaren](#anvandare)* till en organisation. Syftet är användning av *[e-legitimation](#elegitimation)* i tjänsten. |   |
| <a name="eidas"></a> eIDAS | EU-förordningen *eIDAS* fastställer en gemensam ram för säker elektronisk identifiering och betrodda tjänster. Den reglerar bland annat erkännandet av nationella elektroniska identiteter och hur *[e-legitimationer](#elegitimation)* kan användas över landsgränserna. | *eIDAS* är en förkortning av *Electronic Identification, Authentication and Trust Services*.  | 
| <a name="eidasnod"></a> eIDAS-nod | En förbindelsepunkt för anslutning av ett medlemslands e-legitimeringssystem. Den fungerar som en brygga för gränsöverskridande interoperabilitet. Medlemsländernas eIDAS-noder sammankopplar nationella elektroniska identiteter (*[e-legitimationer](#elegitimation)*) med digitala tjänster i Europa. | Myndigheten för digital förvaltning (Digg) ansvarar för den svenska eIDAS-noden. |
| <a name="federation"></a> federation | Ett antal aktörer som i överenskommen samverkan delar information i ett gemensamt syfte med hjälp av gemensamt definierade regler för informationsutbytet både avseende teknik, semantik, tillit, legala tolkningar, et cetera. |   | 
| <a name="federationsansvarig"></a> federationsansvarig | Den aktör som ansvarar och koordinerar för *[federationens](#federation)* övergripande struktur, regler och villkor. Federationsansvarig agerar *tillitsankare* samt godkänner *[federationer](#federation)*, *[federationsoperatörer](#federationsoperatorer)* och anslutning av *[utfärdare av kvalitetsmärken](#utfardarekvalitetsmarke)*. |   | 
| <a name="federationsoperator"></a> federationsoperatör | En betrodd aktör som utifrån delegering av *[federationsansvarig](#federationsansvarig)* hanterar registrering av aktörer och deras digitala tjänster. |   | 
| <a name="forlitandepart"></a> förlitande part |  Den federationspart som ansvarar för att skydda en eller flera digitala tjänster mot obehörig åtkomst. En förlitande part fattar beslut om åtkomst genom att förlita sig på identitets- och behörighetsgrundande information från en betrodd part, till exempel en *[auktorisationstjänst](#auktorisationstjanst)* eller *[identitetsintygstjänst](#identitetsintygstjanst)*. | Engelska: *relying party (RP)* | 
| <a name="grundidentifiering"></a> grundidentifiering | En identitetsverifiering som *[utfärdare av e-legitimation](#elegutfardare)* gör enligt ett tillitsramverk när en *[e-legitimation](#elegitimation)* ska utfärdas. Regleras bland annat i *[eIDAS-förordningen](#eidas)* och EU-kommissionens tillämpningsföreskrifter. | Bör inte blandas ihop med ursprunglig identitetskontroll, som är  identitetskontrollerande myndighetens granskning när exempelvis en identitetsbeteckning ska registreras i ett befolkningsregister. |
| hänvisningstjänst | Se *[anvisningstjänst](#anvisningstjanst)*. | Används framförallt inom *[federationen](#federation)* SWAMID. |
| identifikation | Se *identifiering*. |   |
| <a name="identitet"></a> identitet | En registrerad koppling som gjorts mellan ett subjekt (*[användare](#anvandare)* eller *[systemanvändare](#system)*) och en unik identifierare i ett identifieringssystem. Identifieringssystemet kan vara lokalt, nationellt eller globalt. |   |
| <a name="identifiering"></a> identifiering | Process för fastställande av *[identitet](#identitet)*. Syftet med identifiering är att kunna säkerställa entydiga och exakta hänvisningar till en *[användare](#anvandare)* eller en *[systemanvändare](#system)*.  |   |
| <a name="identitetsbeteckning"></a> identitetsbeteckning | En unik identifierare för användaridentifiering, som kan spåras till ett identifierat subjekt (*[användare](#anvandare)* eller *[systemanvändare](#system)*). Formatet regleras i ett identifieringssystem. *[Utfärdare av e-legitimation](#elegutfardare)* (eller motsvarande) ska alltid kunna bekräfta kopplingen mellan en identitetsbeteckning och subjektets faktiska *[identitet](#identitet)* (till exempel ett personnummer), även när identitetsbeteckningen inte är igenkännbar för en *[förlitande part](#forlitandepart)*. | *[E-legitimering](#elegitimering)* i tjänsten är exempel på användningsfall där *[identitetsbeteckning](#identitetsbeteckning)* inte behöver vara igenkännbar för en *[förlitande part](#forlitandepart)*, som kan identifiera *[användaren](#anvandare)* med en tjänstebeteckning kopplad till ett organisationsnummer. | 
| <a name="identitetsbevis"></a> identitetsbevis | Ett bevis på att en [användare](#anvandare) eller en [systemanvändare](#system) är unikt kopplad till en specifik *[identitet](#identitet)*. Identitetsbeviset behöver vara verifierbart så att en kontrollant kan avgöra handlingens äkthet. | En *[e-legitimation](#elegitimation)* är en typ av identitetsbevis som ges ut till *[användare](#anvandare)*. Identitetsbevis kan även ges ut till *[systemanvändare](#system)*. |
| <a name="identitetsintyg"></a> identitetsintyg | Ett digitalt verifierbart intyg som kan användas som identitetsbevis vid *[inloggning](#inloggning)* till digitala tjänster. Det utfärdas till den mottagare, även kallad *[förlitande part](#forlitandepart)*, som har beställt identitetskontrollen från en betrodd leverantör av identitetsintyg. | I vissa tillämpningar kan ett identitetsintyg även inkludera behörighetsinformation och andra uppgifter om den identifierade *[användaren](#anvandare)*. |
| <a name="identitetsintygstjanst"></a> identitetsintygstjänst |  En infrastrukturkomponent som används för att ställa ut ett signerat *identitetsintyg*, vilket föregås av en tillförlitlig *[identifiering](#identifiering)* av *[användaren](#anvandare)* eller *[systemanvändaren](#system)*. | Engelska: *identity provider (IdP)*, även kallad *OpenID provider (OP)*  | 
| <a name="identitetskontroll"></a> identitetskontroll | En verifiering av *[identitet](#identitet)* med hjälp av ett *identitetsbevis*. Kontrollen görs vanligtvis i samband med *[inloggning](#inloggning)* till en digital tjänst. |  |
| <a name="identitetsmatchning"></a> identitetsmatchning | En process där en *[användares](#anvandare)* uppgifter för *[identifiering](#identifiering)* från ett identifieringssystem matchas med adekvat säkerhet och länkas ihop med en identitetsbeteckning som tillhör samma *[användare](#anvandare)* i ett annat identifieringssystem. | Engelska: *identity matching*. Regleras bland annat i nya revisionen av *[eIDAS](#eidas)* för gränsöverskridande *[e-legitimering](#elegitimering)* mellan medlemsländer. | 
| <a name="inloggning"></a> inloggning | En process för *[åtkomstbeslut](#auktorisation)* till en digital tjänst. Den involverar i regel både identitets- och behörighetskontroll. |  |
| <a name="innehavarekvalitetsmarke"></a> innehavare av kvalitetsmärke | Den aktör som har erhållit ett kvalitetsmärke. | Se även *[ägare av kvalitetsmärke](#agarekvalitetsmarke)*. |  |
| <a name="interfederation"></a> interfederation | Samverkan mellan urval av aktörer från olika *[federationer](#federation)* utifrån en gemensam överenskommelse med berörda *[federationsoperatörer](#federationsoperator)*. |  |
| <a name="intygsvaxling"></a> intygsväxling | En funktion som utfärdar ett nytt intyg baserat på validering och innehåll från ett intyg utfärdat av en annan part. |  |
| leverantör av e-legitimation  | Se *[utfärdare av e-legitimation](#elegutfardare)*. |  |
| <a name="kvalitetsmarke"></a> kvalitetsmärke | Deklaration av att en part uppfyller de krav som är definierade för ett visst tillitsmärke. | Engelska: *trust mark* | 
| <a name="attributleverantor"></a> leverantör av formaliserade attribut | En aktör som ansvarar för värdemängder i en katalog eller ett register med utgångspunkt i någon form av förordning, instruktion, regleringsbrev eller officiellt uppdrag. | Skatteverket är exempel på en aktör som besitter denna roll för svenska folkbokföringsuppgifter. |
| <a name="svenskelegitimation"></a> svensk e-legitimation | En *[e-legitimation](#elegitimation)* som är granskad och godkänd enligt *[tillitsramverk för Svensk e-legitimation](#tillitsramverksveleg)*. |  |
| <a name="scope"></a> scope | Inom standarden *OAuth 2.0* används termen för att deklarera behörigheters omfång eller begärt omfång. |  |
| <a name="system"></a> systemanvändare | API eller andra typer av subjekt som interagerar med en digital tjänst via dess maskinläsbara programgränssnitt, till exempel ett API eller andra former av systemgränssnitt. |  |
| <a name="tillitsnivaeleg"></a> tillitsnivå för e-legitimering | Ett mått på *[e-legitimationens](#elegitimation)* tillförlitlighetsgrad baserat på teknisk och administrativ säkerhet samt noggranhet i utfärdarens förmåga att korrekt utföra *[grundidentifiering](#grundidentifiering)* samt säkerställa att rätt person hämtar ut sin *e-legitimation*. |  De tillitsnivåer som definieras i *[eIDAS-förordningen](#eidas)* är *"låg"*, *"väsentlig"* och *"hög"*, vilket i princip motsvarar nivåerna *2*, *3* och *4* enligt *[tillitsramverket för Svensk e-legitimation](#tillitsramverksveleg)*. |
| <a name="tillitsramverk"></a> tillitsramverk | Ett regelverk som definierar gemensamma krav och processer för samverkande parter. Kan definiera olika tillitsnivåer. |   |
| <a name="tillitsramverksveleg"></a> tillitsramverk för Svensk e-legitimation | Tillitsramverket för utfärdare av *[e-legitimationer](#elegitimation)* och *[identitetsintygstjänster](#identitetsintygstjanst)*, vilka granskas och godkänns av Myndigheten för digital förvaltning (Digg).  |   |
| <a name="tjanstekonsument"></a> tjänstekonsument | Organisation som har behov av att nyttja en digital tjänst. Synonym med *[användarorganisation](#anvandarorganisation)* | Engelska: *public service consumer* (från EIRA) |
| <a name="tjansteproducent"></a> tjänsteproducent | Organisation som erbjuder en digital tjänst till andra *tjänstekonsumenter*. I vissa sammanhang synonym med *[förlitande part](#forlitandepart)*. | Engelska: *public service producer* (från EIRA) |
| <a name="elegutfardare"></a> utfärdare av e-legitimation | Aktör som i enlighet med kraven i ett tillitsramverk förser *[användaren](#anvandare)* med en *[e-legitimation](#elegitimation)*. Kan även inkludera tillhandahållande av stödfunktioner för att *[användaren](#anvandare)* ska kunna bruka *[e-legitimationen](#elegitimation)* för att legitimera sig. |   |
| <a name="utfardarekvalitetsmarke"></a> utfärdare av kvalitetsmärke |  Den aktör som går i god för att en *[innehavare av kvalitetsmärke](#innehavarekvalitetsmarke)* uppfyller kraven för *[kvalitetsmärket](#kvalitetsmarke)*. | Engelska: *trust mark issuer* | 
| <a name="auktorisation"></a> åtkomstbeslut | En process för beslut om åtkomst till en digital tjänst. Det kan fattas genom en sammanvägd bedömning av identitets- och behörighetskontroll samt andra faktorer, till exempel policyer som ger tillstånd utifrån plats/miljö och användningssituation. | Även kallad *auktorisation*. |
| <a name="atkomstintyg"></a> åtkomstintyg | Ett digitalt verifierbart intyg som kan användas för *(åtkomstbeslut)[#auktorisation]* hos en *[förlitande part](#forlitandepart)*, vilken är beställare av intyget som levereras från en betrodd *[åtkomstintygstjänst](#auktorisationserver)*. | Engelska: *access token* och inom standarden *SAML 2.0* används termen *assertion* |
| <a name="auktorisationserver"></a> åtkomstintygstjänst | En infrastrukturkomponent som används för att utfärda åtkomstintyg.| Även kallad *auktorisationstjänst*. |
| <a name="agarekvalitetsmarke"></a> ägare av kvalitetsmärke | Den aktör som äger och ansvarar för utgivning av en eller flera *[kvalitetsmärken](#kvalitetsmarke)*. | Engelska: *trust mark owner* |
